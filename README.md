# Progetto TAC - Documentazione e Risorse utili

Come introdurre una didattica innovativa a scuola sul tema dei dati digitali e dell'internet delle cose? Come facilitare la cittadinanza attiva utilizzando dispositivi connessi alla rete? Come avviare un processo di sviluppo di competenze per abilitare i futuri cittadini a partecipare alla raccolta di dati sull’ambiente?

TAC è un progetto che accompagna nella comprensione di dati e tecnologie IoT basate su sensori, tramite attività didattiche innovative indirizzate agli studenti delle scuole elementari.

Attraverso un approccio partecipato e un percorso guidato dai metodi del design, il progetto TAC propone:

- Attività didattiche co-progettate con i docenti delle scuole elementari che integrano gli insegnamenti su scienza, ambiente, tecnica e tecnologia per lo sviluppo di competenze di raccolta e analisi dei dati, esplorazione della realtà e cittadinanza attiva.

- un ecosistema di strumenti che permette di comprendere i dati sull’ambiente come la temperatura, la luminosità e l’umidità in modo semplice e digitale. Gli strumenti sono basati sull’uso di Arduino, la piattaforma hardware open source, e la rete di comunicazione Lora dell’azienda Swisscom.

# Crediti

Il progetto è promosso da Lugano Living Lab
Progettato da Laboratorio cultura visiva SUPSI e FabLab SUPSI DACD: Iolanda Pensa, Serena Cangiano, Marco Lurati, Daniele Murgia

In collaborazione con Istituto Scolastico della Città di Lugano, Istituto scienze della terra SUPSI, ISAAC SUPSI, Ethafa: Massimiliano Cannata, Milan Antonovic, Francesca Cellina, Roberta Castri, Leyla Tawfik.

Partner tecnologici Arduino.cc e Swisscom: Massimo Banzi e Andrea Scarinci.


# Indice delle risorse
1. Syllabus - Bozza in via di sviluppo con i docenti
2. Manuale generale degli strumenti
3. Lista delle risorse utili

